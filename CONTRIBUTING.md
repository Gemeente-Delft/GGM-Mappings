# Bijdragen aan GGM-Mappings

Welkom bij de GGM-Mappings repository! Dit document beschrijft hoe je kunt bijdragen aan de co-creatie van mappings tussen verschillende leveranciersystemen binnen het GGM-domein. We streven naar een transparant en gestructureerd proces waarbij leveranciers, ontwikkelaars en de community samenwerken om kwalitatieve en herbruikbare mappings te realiseren.

## Proces van co-creatie

Het co-creatieproces bestaat uit de volgende stappen:

1. **Initiële mapping**  
   Een eerste versie van de mapping wordt opgesteld door een initiatiefnemer, gebaseerd op beschikbare gegevens en kennis.

2. **Review door leverancier**  
   De betrokken leverancier ontvangt de initiële mapping en beoordeelt deze op juistheid en volledigheid.

3. **Co-creatie/validatie**  
   In samenwerking met de leverancier worden eventuele aanpassingen doorgevoerd en de mapping gevalideerd.

4. **Goedkeuring**  
   Na overeenstemming tussen initiatiefnemer en leverancier wordt de mapping formeel goedgekeurd.

5. **Publicatie**  
   De definitieve mapping wordt opgenomen in de repository en beschikbaar gesteld voor gebruik door de community.

## Praktijk: Pull Request indienen

Volg de onderstaande stappen om een nieuwe mapping toe te voegen via een Pull Request:

1. **Fork en clone repository**  
   Maak een fork van deze repository en clone deze naar je lokale omgeving.

2. **Maak een branch voor de nieuwe mapping**  
   Creëer een nieuwe branch met een duidelijke naam, bijvoorbeeld `feature/leveranciersysteem-mapping`.

3. **Voeg mapping toe in juiste map**  
   Plaats de mapping in de juiste directory structuur:  
   `mappings/GGM-Domein/Deeldomein/Leveranciersysteem/`  
   Voeg hier de mapping toe als `mapping.xlsx` en een begeleidende `README.md` met uitleg. In de `templates directory` vind je voor beiden een template-bestand.

4. **Commit met duidelijke boodschap**  
   Commit je wijzigingen met een heldere en beschrijvende boodschap.

5. **Push naar eigen fork en open een Pull Request**  
   Push je branch naar je fork en open een Pull Request richting de hoofdrepository.

6. **Beschrijf leverancier, systeem, versie, context**  
   Geef in de Pull Request een uitgebreide beschrijving van de mapping, inclusief leverancier, systeem, versie en relevante context.

7. **Community + leverancier reviewen en keuren goed**  
   De community en de leverancier zullen de Pull Request beoordelen en feedback geven. Pas indien nodig aan.

8. **Na goedkeuring merge en publicatie**  
   Na goedkeuring wordt de Pull Request gemerged en wordt de mapping gepubliceerd.
